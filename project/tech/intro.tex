\paragraph{}
Poniższy dokument stanowi specyfikację techniczną projektu służącego symulacji dużych układów planetarnych. Będzie on wykorzystywał technologie CUDA i OpenGL. Projekt stanowi pracę inżynierską.

\paragraph{}
Architektura projektu podzielona jest na kilka modułów. Część wykonująca się na karcie graficznej to głównie algorytmy działające na tablicach danych. Z punktu widzenia aplikacji (CPU), dane używane na karcie graficznej przedstawione są w postaci obiektów. Na CPU istnieje podział na grafikę, fizykę, interfejs użytkownika oraz moduły zarządzające pamięcią i plikami. Sterowaniem wykonania programu zarządza klasa App.
